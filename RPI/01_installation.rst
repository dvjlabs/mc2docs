=============
Installazione
=============

Per installare un qualsiasi sistema operativo su RPI abbiamo bisogno delle seguenti cose:

* un RPI :)

* un sistema operativo :))

* Una card MicroSD (farà da Hard Disk al raspberry)

* un adattatore USB oppure SD per scrivere sulla MicroSD (dipende se il vostro PC ha un lettore SD o solo porte USB)

* un cavo MicroUSB per alimentare il raspberry

A proposito di alimentazione del raspberry, ecco una tabella riassuntiva di quanto questi piccoli dispositivi necessitano a livello energetico

==============  ========  ==================== ==============
Prodotto        Corrente  Assorbimento Massimo Consumo tipico
==============  ========  ==================== ==============
RPI 3 Model B   2.5A      1.2A                 400mA
RPI 3 Model B+  2.5A      1.2A                 500mA
RPI 4 Model B   3.0A      1.2A                 600mA
RPI Zero W      1.2A      (limitato)           150mA    
==============  ========  ==================== ==============

Se vogliamo fare proprio i precisoni, fra il materiale necessario bisogna elencare anche:

* Un monitor con ingresso HDMI (oppure VGA con adattatore HDMI)

* un mouse e una tastiera con uscite USB

* Un cavo ethernet per il collegamento alla rete (senza WIFI)


La procedura che segue mostrerà come installare **Raspbian**, il sistema operativo basato su Debian Linux e ottimizzato per raspberry.

A partire dal link: https://www.raspberrypi.org/downloads/raspbian/ saranno proposte 3 opzioni di download:

#. with desktop and recommended software

#. with desktop

#. lite

Io consiglio sempre di scaricare e installare la seconda (quella con il solo desktop), perché avere l'interfaccia grafica è un bel vantaggio per molti (la versione
lite ha solo interfaccia testuale) ma il software `raccomandato` consiste in parecchi GB di software potenzialmente inutile ai nostri scopi.

Scaricate lo ZIP ed **estraetelo**.

Adesso è necessario `copiare` il file **.img** nella MicroSD. Per farlo si può utilizzare un tool come *BalenaEtcher* (non ridete). 
Scaricatelo dal seguente link: https://www.balena.io/etcher/.

Fatta la copia del sistema operativo sulla scheda MicroSD, inseritela nel raspberry, collegate tutto ciò che serve (mouse, tastiera, monitor, rete) e
per ultimo l'alimentazione.

.. warning::
    **il raspberry non ha un tasto di accensione!**
    
    Il collegamento alla corrente deve essere quindi l'ultima cosa da fare quando si prepara un Raspberry per l'accensione.

.. image:: images/raspbian_buster.jpg
    :align: center
    :alt: Raspbian Buster Image

| Ecco fatto!
| Buon Raspberry a tutti!

.. note::
    Il sistema operativo Raspbian propone di default il seguente utente.
    
    | **USER: pi**
    | **PASS: raspberry**

    Nella versione desktop comunque, l'utente ha l'accesso automatico abilitato (senza digitare la password), quindi nella realtà all'inizio
    questa informazione non serve. Per qualsiasi operazione `amministrativa` però, sarà richiesta l'autenticazione!

